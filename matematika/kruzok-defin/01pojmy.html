<html>
<head>
<META HTTP-EQUIV="Content-Type" CONTENT="text/html; charset=windows-1250">
	<meta name="Content-language" content="sk">
	<LINK href="../css/style.css" type="text/css" rel=stylesheet>
</head>
<body>
<dl><dt class=main>P o j m y
	<dd>Medzi základné pojmy matematiky patria: axióma, definícia, veta, lema 
		<h4>Axióma</h4>
		Základom logickej výstavby matematiky je súbor axióm, čo sú východiskové matematické výroky, ktoré sa vo všeobecnosti považujú za pravdivé a nedokazujú sa. 
		Slúžia na zavádzanie základných matematických pojmov. Sústava axióm musí byť:
		<ul><li>bezosporná - nemožno z nej vyvodiť výrok a zároveň jeho negáciu
			<li>nezávislá – nemožno vyvodiť jednu axiómu z ostatných axióm
			<li>úplná – zo sústavy axióm sa dá vyvodiť pravdivosť alebo nepravdivosť ľubovoľného matematického výroku, ktorý nie je axiómou.
		</ul>
		Príklad na axiómu: 
		<br>Priamka je daná dvomi bodmi. 
		<br>Rovina je určená tromi bodmi, ktoré neležia na jednej priamke. 
		<H4>Definícia</h4> 
		Na zavedenie ďalších matematických pojmov slúžia definície, ktoré stanovia nový pojem a určia jeho charakteristické vlastnosti pomocou základných pojmov, príp. už zavedených pojmov. Definícia sa nikdy nedokazuje. 
		<br> Príklad na definíciu: 
		<br>Kružnica je množina bodov v rovine, ktoré majú od určeného bodu (stredu) rovnakú vzdialenosť. 
		<h4>Matematická veta</h4>
		<br> Matematická veta je pravdivý matematický výrok, ktorý sa dá logicky odôvodniť z axióm (inak povedané dokázať), definícií a už dokázaných viet. 
		<br> Vety slúžia na budovanie matematickej teórie aj na využitie matematických poznatkov v praxi. 
		<br> Na už dokázanú vetu sa môžme v nasledujúcich dôkazoch odvolávať podobne ako na axiómy.
		<br> Mnohé matematické vety sú vyjadrené v tvare: 
		<ul><li>Jednoduchého výroku - napr. druhá odmocnina z čísla 2 je číslo iracionálne
		    <li>Implikácie - A => B
			<br>výrok/výrokovú formulu A nazývame predpoklad a o ňom vieme, že platí (bez akéhokoľvek skúmania)
			<br>výrok/výrokovú formulu B máme dokázať
		    <li>Ekvivalencie - A &lt;=> B
			<br>ekvivalenciu môžme chápať ako dvojicu imlikácii A=>B a zároveň B=>A
			<br>hovorí nám, že aba výroky sú buď oba pravdivé alebo oba nepravdivé
		</ul>
	 	Rozlišujeme všeobecnú a existenčnú vetu.
		<br> Existenčná veta má tvar existenčného výroku: Existuje také x patriace do množiny D, že platí V(x).
		<br> Ako dôkaz stačí x uhádnuť a skúškou ukázať že spĺňa V(x)
		<br> Všeobecná veta môže mať tvar jednoduchého výroku: Pre každé x patriace do množiny D platí V(x), ale dá sa ľahko preformulovať do implikácie: 
			ak x patrí do D tak plati V(x) 
		<br> Príklad na všeobecnú vetu: Pre každé x>5 platí: x^2>25. 
		<br>V každom rovnobežníku sa uhlopriečky navzájom rozpoľujú.
		<br>Ku vete možno vytvoriť vetu obrátená, opačnú (negácia), obmenenú 
		<h4>Obrátená veta</h4>
		Ak pôvodná veta je A => B, tak obrátená veta B =>A. Používa sa pri dôkazoch ekvivalencie. 
		<h4>Opačná veta (negácia vety)</h4>
		Opačná veta tvrdí opak ako pôvodná veta, je zrejmé že z vety pôvodnej a opačnej je práve jedna pravdivá. 
		<br>Nech pôvodná veta je A=>B potom opačná veta je A a zároveň B´
		<h4>Obmenená veta</h4>
		Obmenená veta tvrdí to isté ako pôvodná veta, len inými slovami. Je jedno či dokážeme povodnú vetu alebo obmenenú. Dokázaním jednej platia obidve.
		<br>Nech pôvodná veta je A=>B potom obmenená veta je:  B´ => A´
		<br>Napr. n^2 je párne => n je párne ... obmenená veta n je nepárne => n^2 je nepárne
</dl>
</body>
</html>