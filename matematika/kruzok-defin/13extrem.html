<!DOCTYPE HTML PUBLIC "-//W3C//DTD HTML 4.01 Transitional//EN">

<html>
<head>
<META HTTP-EQUIV="Content-Type" CONTENT="text/html; charset=windows-1250">
<meta name="Content-language" content="sk">
	<LINK href="../css/style.css" type="text/css" rel=stylesheet>
</head>

<body>
<dl>
<dt>Extremálny princíp
<dd>Doteraz sme hovorili o metódach dokazovania (dôkaz sporom, matematická indukcia). 
	Otázka však je, ako tie dôkazy vymýšľať, napríklad ako odvodiť spor, ktorý potrebujeme. 
	Veľa sa dá naučiť riešením množstva úloh z oblasti, v ktorej sa chceme zdokonaliť.
	Existuje však niekoľko prístupov, ktoré pomôžu v takmer ľubovoľnej oblasti. 
	Jedným z nich je takzvaný extremálny princíp. Najprv si ho ukážeme na konkrétnych príkladoch.
	Úloha. Dokážte, že pre žiadnu dvojicu x, y kladných celých čísel neplatí x^2 = 35y^2.
	Riešenie. Predpokladajme, že existujú dvojice x, y kladných celých čísel také, že x2 = 35y2. 
	Vezmime si z týchto dvojíc tú, ktorá má najmenšiu hodnotu x (ak ich je viac s najmenším x,
	vezmeme hociktorú). Uvedený vzťah môže platiť len vtedy, keď je číslo x deliteľné piatimi. 
	Označme x = 5X. Potom 5X2 = 7y2. Vidíme, že číslo y musí byť tiež deliteľné piatimi. 
	Nech teda y = 5Y . Po dosadení dostaneme X2 = 35Y 2. Čiže dvojica X, Y je aj riešením pôvodnej rovnice, 
	lenže s menšou hodnotu prvej neznámej, čo je spor s voľbou dvojice x, y.
	<br>Úloha. 
	<br>V istej triede má každý aspoň päť kamarátov (kamarátstva sú vzájomné). Dokážte, že niekoľko žiakov 
	vie vytvoriť aspoň šesťčlenný rad tak, že každí dvaja susedia sú kamaráti. Riešenie. Vezmime najdlhší možný rad, 
	v ktorom sú každí dvaja susedia kamaráti. Ak má aspoň šesť žiakov, vyhrali sme. Ak má menej, všimnime si prvého v rade. 
	Musí mať aspoň päť kamarátov, lenže v zvolenom rade sú okrem neho nanajvýš štyria ľudia. Preto musí mať kamaráta aj mimo 
	radu a rad vieme o tohto kamaráta predĺžiť. Predtým teda nemohol byť najdlhší; spor.
	<br>Úloha. 
	<br>V tenisovom turnaji, ktorého sa zúčastnilo n hráčov, odohrala každá dvojica hráčov presne jeden zápas 
	(zápasy nemôžu skončiť remízou, vždy jeden z hráčov vyhral). Dokážte, že ak každý hráč aspoň raz vyhral, 
	vieme nájsť trojicu hráčov A, B, C tak, že A vyhral nad B, B nad C a C nad A.
	<br>Riešenie. 
	<br>Úlohou je dokázať, že existuje „zacyklenáy trojica hráčov A, B, C. Najprv dokážeme, že existuje zacyklená k-tica 
	(pre isté k). Vezmime si prvého hráča, označme ho A1. Ten nad niekým vyhral, tohto porazeného označíme A2. 
	Aj A2 nad niekým vyhral, označme porazeného A3. Takto postupujeme aj ďalej. Keďže hráčov je konečne veľa, 
	raz niektorý hráč Ai vyhrá nad hráčom Aj , kde j < i. Potom hráči Ai;Ai+1; : : : ;Aj tvoria hľadanú zacyklenú k-ticu.
	Teraz vieme, že sa určite vytvorili nejaké zacyklené skupiny hráčov (jeden hráč môže byť vo viacerých takých skupinách).
	Vezmime si z týchto skupín tú najmenšiu (ak má viacero skupín najmenší možný počet hráčov, vyberieme hociktorú z nich). 
	Nemôže mať menej ako 3 hráčov, lebo dvojica odohrala len jeden vzájomný zápas. Ak má skupina presne 3 hráčov, 
	skončili sme dôkaz. Ostáva prípad, keď má viac ako troch hráčov. Je jasné, že toto je v rozpore s dokazovaným tvrdením, 
	preto sa budeme snažiť odvodiť spor.
	<br>Nech naša skupina S má k hráčov, pričom A1 vyhral nad A2, A2 nad A3 a tak ďalej, až Ak vyhral nad A1. 
	Vezmime si hráčov A1 a A3. Ako mohol dopadnúť zápas medzi nimi? Ak A1 vyhral nad A3, tak môžeme z našej skupiny vyhodiť 
	hráča A2 a dostaneme menšiu zacyklenú skupinu. To je však spor s voľbou S — vybrali sme najmenšiu skupinu S. 
	Ostáva len možnosť, že A3 vyhral nad A1. Lenže potom A1, A2, A3 tvoria zacyklenú skupinu s tromi hráčmi, 
	čo je opäť spor s tým, že skupina S je najmenšia a má pritom aspoň štyroch hráčov.
	<br>Úloha. 
	<br>V rovine je rozmiestnených n bodov tak, že na každej priamke určenej dvoma z týchto bodov leží ďalší z našich n bodov. 
	Dokážte, že všetkých n bodov leží na jednej priamke.
	<br>Riešenie. 
	<br>Uvažujme všetky dvojice (X; p), kde X je jeden z daných bodov a p jedna z priamok určených dvojicami našich bodov.
	Pre každú takúto dvojicu (X; p) vieme určiť vzdialenosť bodu X od priamky p. Predpokladajme, že dokazované tvrdenie neplatí. 
	Potom vieme nájsť bod X a priamku p, ktorá ním neprechádza, čiže aspoň jedna zo spomínaných vzdialeností bude kladná. 
	Vezmime si takú dvojicu (X; p), že vzdialenosť X od p je kladná a najmenšia možná. Na priamke p ležia podľa predpokladu 	
	zo zadania aspoň tri body; označme tri z nich A, B, C. Označme Y pätu kolmice z bodu X na priamku p. 
	Bod Y rozdelí priamku p na dve polpriamky. Na aspoň jednej z nich musia ležať aspoň dva z bodov A, B, C; 
	upravme ich označenie tak, aby to boli A a B a aby B ležal medzi Y a A (môže byť totožný s Y ). Všimnime si vzdialenosť
	bodu B od priamky XA. Zjavne táto vzdialenosť je kladná a nie je väčšia ako výška pravouhlého trojuholníka XYA vedená
	z vrchola Y . Lenže táto výška je kratšia ako odvesna XY . Takže dvojica (B;XA) má menšiu vzdialenosť ako (X; p), čo je spor
	s voľbou dvojice (X; p).
	<br>Čo majú spoločné predchádzajúce štyri úlohy? Vo všetkých sme v riešení zvolili čosi extrémne, najväčšie či najmenšie. 
	Presne o tom je extremálny princíp, snažíme sa zvoliť extrémny objekt a buď ukázať, že vyhovuje zadaným podmienkam, 
	alebo nejako vyrobiť spor s negáciou dokazovaného tvrdenia. Vyskúšajte si to na nasledujúcich úlohách. 
	Ďalšie úlohy, kde sa dá v riešení využiť extremálny princíp, stretnete na rôznych miestach tejto zbierky.
	<br>Úloha. 
	<br>Daná je konečná množina M tetív kružnice k. Vieme, že každá tetiva z M prechádza stredom inej tetivy z M. 
	<br>Dokážte, že všetky tetivy v M sú priemermi kružnice k.
	<br>Úloha. 
	<br>V rovine je daná konečná množinaM obsahujúca modré body a konečná množina Z obsahujúca zelené body. 
	<br>(Ostatné body farbu nemajú.) Vnútri úsečky určenej ľubovoľnými dvomi modrými bodmi leží nejaký zelený bod, 
	vnútri úsečky určenej ľubovoľnými dvomi zelenými bodmi leží modrý bod. 
	<br>Dokážte, že všetky zelené aj modré body ležia na priamke.
	<br>Úloha. Každý z 3n členov parlamentu dal facku presne jednému inému členovi. Dokážte, že vieme z poslancov vybrať n-členný
	výbor tak, že nikto z výboru nedal facku inému členovi výboru.
	<br>Úloha. 
	<br>Každý poslanec má najviac troch nepriateľov. Dokážte, že vieme rozdeliť poslancov na dve skupiny tak, aby každý mal
	vo svojej nanajvýš jedného nepriateľa. 
	<br>(Návod: všimnite si rozdelenie, v ktorom je najmenší možný počet nepriateľských dvojíc vnútri skupín.)
	<ul>
	<li>Nájdite všetky trojice prirodzených čísel x, y, z, pre ktoré platí x^2 + y^2 = 3z^2.
	<li>Ukážte, že ak pre racionálne čísla x; y; z platí x^3+3y^3+9z^3 - 9xyz = 0, potom platí aj x = y = z = 0.
	<li>Nech a a b sú prirodzené čísla. Nájdite všetky možné celočíselné hodnoty zlomku
		<br>(a^2 + b^2 + 1)/ab
		<br><br>Riešenie. 
		<br>Zlomok v zadaní zjavne nemôže byť záporný. Predpokladajme teda, že hodnota zadaného zlomku je nejaké kladné
		celé číslo k. Potom a^2 - kab + b^2 + 1 = 0: 
		<br>Zvoľme pevné k a všimnime si množinu všetkých dvojíc prirodzených čísel (a; b), ktoré sú riešeniami predo3lej rovnice a 		a navyše platí a >= b. Spomedzi týchto dvojíc budeme uvažovať len tie, ktoré majú minimálne b a vyberieme z nich tú dvojicu (A;B),
	ktorá má minimálne A. Kvadratická rovnica a^2-kaB+B^2+1 = 0 s neznámou a má okrem A ešte jeden reálny koreň; označme ho A0. 
	Z Vietových vzťahov dostaneme, že A + A0 = kB; AA0 = B^2 + 1:
	<br>Prvá rovnosť ukazuje, že A0 je celé číslo, druhá zase hovorí, že je to kladné číslo. Dvojica (A0;B) je preto tiež riešením rovnice 
	<br>z voľby (A;B) vyplýva, že A0 >= A >= B.
	<br>Ak A0 je menšie  alebo rovné ako B, potom A = B. Po dosadení do rovnice dostaneme A^2(2-k)+1 = 0, preto 2-k | 1. Potom k patr9 do množiny {1; 3}. Rovnica  však pre k = 1 nemá reálne riešenia. Ak A0 > B, tak B^2 + 1 = AA0 >= A(B + 1) >= B^2 + B, preto A = B = 1. 
Potom k = 3.
Dokázali sme, že jediná možná hodnota je 3.
	<br>Nájdite všetky prirodzené číslaa,b,c, ktoré spĺňajú rovnicu
	<br>1/a+1/b+1/c =1
	<br>Pomoc: nech a>=b>=c, ľahko nájdeme interval pre a
	</ul></body> 
</html>
