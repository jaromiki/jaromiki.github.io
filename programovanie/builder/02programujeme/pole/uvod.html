<html>
<head>
	 <META HTTP-EQUIV="Content-Type" CONTENT="text/html; charset=windows-1250">
	 <meta name="Content-language" content="sk">	
 	<META http-equiv="Page-Enter" content="blendTrans(Duration=1)">
	  <LINK href="../../css/style.css" type="text/css" rel=stylesheet>
</head>

<body>
<h3>Jednorozmerné pole - úvod</h3>
<dl>
<dt class=main>Štruktúry 
<dd>Používanie jednoduchých neštruktúrovaných premenných je obmedzené na veľmi malý počet premenných. Chceme odpamätávať dĺžku skokov pretekárov a určiť víťaza, pri
počte pretekárov 3 je možné použiť napr. premenné d1, d2, d3. Pri väčšom počte je práca s premennými d1,d2,...dn veľmi komplikovaná, navyše pri zmene
počtu pretekárov je potrebné radikálne zasahovať do programu. Potrebovali by sme objekt, v ktorom by sme mali zapísané viac údajov pod jedným názvom.
Takéto premenné voláme štruktúrované (alebo len štruktúry).
<br>Rozdelenie štrutúrovaných premenných:
<ul>
	<li>Homogénne štruktúry - štruktúra, ktorej položky sú rovnakého typu, napr. pole
	<li>Nehomogénne štruktúry - štruktúry, ktorých položky môže byť rôznych typov napr. záznam
	<li>Konečné štruktúry - počet položiek je obmedzený predpisom napr. pole
	<li>Nekonečné štruktúry - počet položiek je obmedzený pamäťou napr. súbor
		<br>
	<li>Statické štruktúry - počet položiek (prvkov) je známy už pri preklade
	<li>Dynamické štruktúry - počet položiek sa určí až za behu programu.  
</ul>

<dt class=main>Štruktúrovaný typ pole
<dd>Štruktúrovaný typu pole je homogénna konečná statická/dynamická  štruktúra. Ako neskôr uvidíme existujú aj statické aj dynamické polia. Neskôr sa zoznámime aj s "prešpekulovanejšími"
štruktúrami ako je pole, ale práca s poľom patrí ku základom každého programátora. Príchodom poľa sa programovanie dostáva na úplne inú úroveň a po zvládnutí poľa sme vlastne už schopný naprogramovať
väčšinu úloh, ktoré programátori riešia. V poli teda možno uložiť viacero hodnôt a prístup ku jednotlivým hodnotám máme pomocou indexu, uvádzaného v hranatých zátvorkách (hodnoty sú teda "očíslované" 
a podľa tohoto číslovania sa ku jednotlivým položkám poľa možno dostať. 
<dt class=main>Statické pole
	<dd>Statické pole je také ktoré má pevný vopred daný počet prvkov.
		<br>Vlastnosti:
		<ul>
            <LI>všetky prvky poľa sú rovnakého typu = pole sa skladá z veľa  "jednoduchších" premenných 
            <LI>tieto premenné sú prístupné cez index 
            <LI>typ_indexu - celočíselný typ 
            <LI>typ_prvkov - ľubovoľný typ
            <LI>už neplatí, že celá štruktúra musí zaberať menej ako 64 KB 
            <LI>obmedzenie na veľkosť je len také, aby to zvládal Windows a ten bez problémov zvládne dosť veľa MB 
            <LI>Builder dovolí zadeklarovať maximálne 2 GB štruktúru, ale Windows má väčšinou k dispozícii pre aplikáciu väčšinou len niekoľko 100MB 
            <LI>všetky prvky poľa sa nedajú naraz načítať, vypísať <b>ani priradiť</b> jediným príkazom - treba to rozpísať, napr. pomocou <B>for</B>-cyklu

        </UL>


<dt class=main>Deklarovanie premennej typu pole/array
<dd><i>typ meno [pocet] </i>
		<br>typ ......... identifikátor typu položiek poľa
		<br>meno ........ identifikátor poľa
		<br>pocet ....... celočíselná konštanta
		<br>položky poľa majú indexy 0 .. pocet-1
<dt class=main>Práca s poľom
<dd><ol><li>celé pole - ak uvedieme identifikátor poľa bez indexu je to chápané ako smerníkový výraz ukazujúci na nultú polozku poľa.
		<li>položka - identifikátor[index], alebo *(identifikátor+index). Oba tieto zápisy sú rovnocenné a môžeme ich ľubovoľne zamieňať
		</ol>	

<dt class=main>Inicializácia
<dd>Podobne ako pri jednoduchých premenných možno v deklarácii určiť počiatočné hodnoty 
		<br>Možnosti:
		<ul><li>uvedieme počet a daný počet prvkov aj uvedieme int a[5]={1,2,3,4,5}
			<li>uvedieme počet a menší počet prvkov aj uvedieme int a[5]={1,2} //...zvyšné sú nulové/nenastavené
			<li>neuvedieme počet a nejaký počet prvkov uvedieme int a[]={1,2,3,4,5}  // vytvorí pole 5 prvkov
			<LI>znakové pole char z[5]={'A','h','o','j','!'}
			<LI>znakové pole char z[5]={"Ahoj!"}  // je povolene pole znakov zadávať ako reťazec
		</ul>	 
		Ak pole má položky desatinné čísla hodnoty môžu byť desatinné ale aj celé.
		<br>Ak pole má položky typu char - tomuto prípadu je venovaná samostatná látka Znakové pole.		
		<br>Ak pole má položky string tak hodnoty môžu byť textové konštanty.

<dt>Zistenie veľkosti poľa
<dd><ul><li>sizeof(pole) ................. vráti velkosť poľa v B (len pri statickom poli!)
			<li>sizeof(*pole)................. vráti velkosť položky poľa
			<li>sizeof(pole+1)................ vráti veľkosť smerníka
		</ul>		

<dt>Základné operácie s prvkami poľa
	<dd>Inak povedané, základné činnosti, kde je výhodné pole použiť. Najviac sa budeme venovať poliam, kde prvky poľa sú čísla (celé alebo desatinné).
		Ak neuvediem aké sú prvky poľa, myslím na číselné pole. Práca s prvkami poľa je skoro vždy realizovaná pomocou cyklu (najčastejšie cyklu for),
		preto kým nemáme príkazy cyklu zvládnuté nie možné dobre využívať štruktúru pole.
		<dl><dt>Prístup ku položkám poľa
			<dd><ul><li>pomocou indexu v hranatých zátvorkách - nekontroluje, či sme z poľa "nevybehli"
					<li>pomocou smerníkov
				</ul>
		</dl>			 
</dl>
Teraz si v ďalších častiach ukážeme základné operácie s prvkami poľa.

</body>
</html>
