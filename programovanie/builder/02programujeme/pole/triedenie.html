<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
	 <META HTTP-EQUIV="Content-Type" CONTENT="text/html; charset=windows-1250">    
	  <LINK href="../../css/style.css" type="text/css" rel=stylesheet>	<title>Triedenie</title>
</head>

<body>
<center><h3 class=nadpis>Triedenie</h3></center>
Znalosť triediacich algoritmov pri programovaní v C-čku nie je nutná, lebo existujú knižničné podprogramy na utriedenie rôznych objektov.
Viac možno nájst v kapitole venujúcej sa štandartnej knižnici STL. Tu je to z dôvodu precvičenia algoritmického myslenia, resp. vycibrenie programátorskej techniky.
Nech A je množina n prvkov {a<sub>i</sub>} na ktorej je definovaná relácia usporiadania t. j. 
<ul><li>pre všetky 0 &lt; j, k &lt;= n platí niektorý z nasledovných vzťahov: a<sub>j</sub> = a<sub>k</sub>; a<sub>j</sub> > a<sub>k</sub>; a<sub>j</sub> &lt; a<sub>k</sub>
	<li>pre všetky 0 &lt; j, k, l &lt;= n platí: a<sub>j</sub> > a<sub>k</sub>  a a<sub>k</sub> > a<sub>l</sub> => a<sub>j</sub> > a<sub>l</sub>
</ul>
Takúto množinu voláme lineárne usporiadateľná. Problém triedenia je nájsť takú permutáciu, aby pre všetky j,k &lt;= n platilo: j>k => a<sub>j</sub> >= a<sub>k</sub>. 	 
<br>
Relácia usporiadania je určená nejakou vlastnosťou prvkov množiny a voláme ju kľúč. V C môžme triediť podľa číselných, 
znakových a textových kľúčov, princíp je rovnaký. Myšlienka triedenia bude vysvetlená na triedení celých čísel 
(zoradenie čísel od najmenšieho po najväčšie), použitie na triedenie podľa iných kľúčov je analogické)                   
<dl><dt class=main>M A X  -  S O R T
	<DD>Je základným a najjednoduchším triedením. Táto jednoduchá myšlienka je až prekvapujúco rýchla. Myšlienka je nasledovná.
	<br>Chceme usporiadať n žiakov stojacich za sebou podľa veľkosti. Porovnávaním nájdeme najväčšieho a vymeníme ho s posledným. 
	Teraz rovnako budeme usporiadavať (n-1) žiakov a takto budeme hľadať max. v stále menšej skupine. Keď nám ostane už iba jeden prvok, 
	je skupina utriedená.
<TABLE cellSpacing=0 width="80%" align=center bgColor='white' border=1>
         <TR><TD vAlign=" top" bgColor='#99cccc'><P><I>Triedenie cez maximum</I> </P>
         <TR><TD vAlign=top><PRE>procedure Max;
{ for (i=n-1; i>0; i--)  //i ...na ktore miesto pojde max
  { im=0;              //kde býva maximum
    for (j=1; i<=i;i++)   
	if (a[im] &lt; a[j]) im=j;
	vymen(a,im,i);     //vymeni v poli a prvky im-ty a i-ty 
  }
{</pre>
 </table>		 
Nevýhoda tejto metódy je, že triedenie trvá vždy rovnako dlho - ak je pole skoro alebo úplne utriedené, tak jej to nepomôže. Táto metóda triedenia sa nedá vylepšovať.

	<dt class=main>BUBLE-SORT
	<dd>Toto triedenie si vysvetlíme na príklade.  Predstavte si  takúto situáciu.  Na hodine telocviku  ste sa celá
	trieda postavili do radu tak, ako ste prichádzali. Keď prišiel učiteľ,  začal vás  zoradovať. Zobral prvého zľava,
	ak bol jeho pravý sused menší, vymenil ich. Toho, čo bol predtým najľavejší, zase porovnal s jeho  pravým susedom. 
	Ak nový pravý sused bol opäť menší, tak aj ich navzájom vymenil.  Ale ak bol pravý sused väčší, tak svojho obľúbenca 
	ponechal tak a začal opakovať tie isté operácie s tým väčším pravým susedom. Keď došiel opäť na pravý koniec radu, 
	pozrel sa na vás, či ste už zoradení. Ak ste ešte neboli, tak opäť  začal rovnako z ľavého konca. Keď došiel opäť 
	na pravý koniec radu, tak sa zasa pozrel, či už ste zoradení ...  Ak ste boli, tak skončil a dal vám rozcvičku.
	Teraz si to zopakujeme s kartami.  Majme 20 pomiešaných kariet, na ktorých sú čísla od 1 do 15.  Prv než ich začneme triediť, 
	uložíme ich pekne do radu v takom poradí, v akom sme ich našli.  Budeme postupovať podľa učiteľovho algoritmu. 
	Teda najprv zoberieme najľavejšiu a porovnáme ju s kartou,  ktorá je od nej hneď napravo.  Ak tá naša ( v tomto
	prípade prvá a ďalej to bude vždy  väčšia z posledného porovnania ) je väčšia, tak ich obe vymeníme, ináč svoju pozornosť 
	zameriame na tú väčšiu a ďalšie  operácie  budeme  prevádzať  s ňou.  Takže opäť ju porovnáme s kartou  po jej pravici, ...  
	Keď dôjdeme  na pravý koniec radu je jedna karta zaručene už na správnom mieste.
	Určite ste na to prišli, že posledná karta je najvyššia. Teraz nám treba ešte usporiadať N-1 kariet. Po prebehnutí zľava doprava
	sa zas zaručene na posledné miesto (N-1) dostane najvyššia karta a ostane nám ešte N-2 kariet.
	<br>Takto budeme pokračovať, až budeme mať len 2 karty, ktoré treba usporiadať - porovnáme ich a ak treba zameníme a je jasné,
	že teraz sú už všetky karty utriedené.
<TABLE cellSpacing=0  width="80%" align='center' bgColor='white' border=1>
    <TR><TD vAlign=" top" bgColor='#99cccc'><P><I>Prvé bubliny</I> </P>
    <TR><TD vAlign=top><PRE>void buble(int *a, int n)   //do podprogramu prenesieme pole a pocet prvkov
{  for(i=n-1; i>0; i--)           //i ... kolko prvkov este triedime
      for(j=1; i&lt;=n; j++)       //j ... adresa praveho prvku z dvojice, ktorú porovnávam
         if (a[j-1]>a[j]) vymen(a,j,j-1);
}</pre>
 </table>		 
	Vidíme, že program je krátky a celkom zrozumitelný. Skúsme hľadať nedostatky algoritmu:
	<ol><li>algoritmus sa nestará, či náhodov už pole nie je utriedené (každé pole triedi rovnako dlho)
		<li>prvky sa premiestňujú len o 1 políčko, čiže celá cesta každého políčka na svoje správne miesto trvá dlho
	</ol>	
	Skúsme teraz upraviť algoritmus tak, aby utriedené pole zbytočne netriedil. Vieme zistiť, že pole je už utriedené?
	<br><br>Áno
	<br>Ak sme pri prechode zľava doprava nič nevymieňali, tak je nielen "posledný" prvok už správne umiestnený ale aj ostatné.
	<br>Pozn. Kedže podprogram "ničí" premennú n je počet prvkov prenesený cez parameter a premenná n v hlavnom programe je ochránená.
<TABLE cellSpacing=0 width="80%" align='center' bgColor='white' border=1>
         <TR><TD vAlign=" top" bgColor='#99cccc'><P><I>Druhé - lepšie bubliny</I> </P>
         <TR><TD vAlign=top><PRE>void buble2(int *a,int n)
{ for (int este=1;n>0 && este; n--)
  {  este=0;
     for (int j=1; j&lt;=n; j++)
	   if (a[j-1]>a[j]) 
	   {  vymen(a,j,j-1); este=1; }</pre>
 </table>		 
	<br>Tento algoritmus je lepší najmä ak triedené pole nie je moc poprehadzované a možnosť, že bude utriedené skôr je reálna.
	Pre náhodne zamiešané polia, však môže byť efekt aj opačný - t. j. triedenie bude trvať dlhšie.
	<br><br>
	Pri sledovaní výmen určite prídete na myšlienku, že prvky umiestnené nad poslednou výmenou sú už na svojich miestach a teda
	pri znižovaní premennej n môžme byť niekedy "smelší". 
<TABLE cellSpacing=0 width="80%" align=center bgColor='white' border=1>
         <TR><TD vAlign=" top" bgColor='#99cccc'><P><I>Tretie - lepšie bubliny</I> </P>
         <TR><TD vAlign=top><PRE>void buble3(int *a,int n)
{  int k;
   for (n--;n>0;n--)
   {  k=1;
      for (j=1;j&lt;=n; n--)
	    if (a[j-1]>a[j]) { vymen(a,j,j-1); k:=j-1; }
	  n=k;
    }</pre>
 </table>
	<br>No a to sú už bublinky v plnej dokonalosti. Napriek tomu, že sme ich 2 krát vylepšovali nedosahujú kvalít lepších triedení
	(asi platí, že čím je niečo horšie, tým sa to ľahšie vylepšuje)
	Ďalšie vylepšenie je už radikálne - pozri Dobosievicz, poprípade už nasledovné pretriasanie.

    <dt class=main>S H A K E R  -  S O R T
	<dd>Na úvod jedno  dôležité upozornenie! Pred skúmaním tohto triedenia si najprv prezrite BUBBLE-SORT.  
		Toto triedenie sa totiž zakladá práve na ňom, je totiž jeho vylepšením. Jeden z problémov bubliniek je,
		že zatiaľ čo veľké prvky vcelku rýchlo putujú doprava, tie malé postupujú len veľmi pomaly.
		<br>Príklad1: Utriedenú postupnosť "pokazíme tak, že najväčší prvok prehodíme na druhý koniec. Bublinky na jeden
		beh túto chybu opravia.
		<br>Príklad2: Utriedenú postupnosť "pokazíme tak, že najmenší prvok prehodíme na druhý koniec. Bublinky musia urobiť
		až n-1 behov, aby to napravili.
		<br>Tento nedostatok (pomalý posun malých prvkov) napráva triedenie pretriasaním, kde raz ideme zľava doprava 
		a potom sprava doľava. Zároveň budeme robiť "smelé" kroky, keď zistíme že dlhšie úseky na začiatku, resp. na konci sú už utriedené
		(pozri predošlý príklad)

<TABLE cellSpacing=0 width="80%" align='center' bgColor='white' border=1>
         <TR><TD vAlign=" top" bgColor='#99cccc'><P><I>Triedenie pretriasanim</I> </P>
         <TR><TD vAlign=top><PRE>void shaker(int *a, int n);
for (int i1=0, int i2=n-1; i1&lt;i2; i2=i4,i1=i3)
{  i4=i1;                    //i4 ... kam sa bude posuvat i2
   for (i=i1; i&lt;i2; i++) if (a[i]>a[i+1]){ i4=i; vymen(a,i,i+1); }
   i3=i2;                    //i3 ... kam sa bude posuvat i1
   for (i=i4; i>i1; i--) if (a[i]&lt;a[i-1]){ i3=i; vymen(a,i,i-1); }
}</pre>
 </table>
Toto zlepšenie budí dojem, že triedenie značne urýchli ale väčšinou žiadny výrazný pokrok nepobadáme. 

    <dt class=main>I N S E R T  -  S O R T
	<dd>Triedenie vsúvaním je založené na myšlienke:
	<br>Máme utriedených žiakov a príde nový žiak. Najprv mu nájdeme miesto (medzi ktorých sa má zaradiť), žiakov od tohto miesta
	do konca odsunieme a na uvolnené miesto príde nový žiak. Tento postup môžme viackrát opakovať. Toto triedenie je veľmi rýchle
	ak prichádzajúce prvky sú približne usporiadané (netreba veľa presúvať). Pri náhodnom usporiadaní je porovnatelné s bublinkami.
	<br>Algoritmus
	<br>Pri programovaní je výhodné hľadanie miesta a odsúvanie robiť naraz - usporiadané prvky od konca porovnávame s novým a ak
		je nový menší prvok v zozname posunieme doprava. 
	<br>Myšlienka programu je takáto:
	<br> &nbsp; &nbsp; na začiatku si zvolíme pole jednoprvkové (a[0]), ktor0 je utriedené.
	<br> &nbsp; &nbsp; príde druhý prvok a nájdeme mu miesto kam sa má zaradiť (za prvého menšieho alebo na začiatok) a zaradíme ho
	<br> &nbsp; &nbsp; už máme dvojprvkové pole utriedené a príde tretí atď.
<TABLE cellSpacing=0 width="80%" align=center bgColor='white' border=1>
         <TR><TD vAlign=" top" bgColor='#99cccc'><P><I>Insert - triedenie vkladaním</I> </P>
         <TR><TD vAlign=top><PRE>void insert(int *a, int n);
{  for (i=1;i&lt;n;i++)                 //i ... kto je novy
   {  k=a[i];                            //noveho odlozime nabok, aby sa ostatni mohli posuvat doprava 
      for (int j=i-1; j>=0 && k&lt; a[j]; j--) a[j+1] = a[j]; //vacsi sa posuvaju doprava 
	  a[j]=k;                            //nasli sme miesto kam patri a je tak volno 
   }
}    
  </pre>
 </table>
    <dt class=main>S H E L L  -  S O R T
	<dd>Prečo shell ?  Lebo  ho vymyslel  jeden pán  menom Shell.  Na úvod vás chcem poprosiť : kto neovláda ešte insertsort 
		( triedenie vkladaním ), nech si ho najprv detailne pozrie. Budeme ho totiž využívať. Pán Shell  prišiel na jednu  
		supergeniálnu vec.  Myslel si, že dobré a rýchle  triedenie musí  robiť čo najviac  výmen na veľké vzdialenosti.
		Poďme na to prakticky. Opäť sme na hodine telocviku. Tentoraz sa omeškala skoro polovica triedy. Zvyšná už bola nastúpená. 
		Učiteľ ich chcel zoradiť klasickým vkladaním, ale všimol si, že tí, čo prišli neskôr sú zväčša menší ako tí, čo prišli včas. 
		A tu dostal nápad. Aký ?
		<br>Uvedomil si, že vkladaním by to  trvalo príliš dlho. Tí menší by totiž museli prísť až dopredu.  
		Jeho napadlo povymieňať  ich pred vkladaním. Ale ako ?  Mal dve skupiny :  prvú tvorili tí, čo prišli načas;  
		druhú oneskorenci. A tak porovnal prvých z oboch skupín,  a usporiadal ich. Ako ? Napríklad výmenou. 
		Tak isto porovnal druhých zo skupín. Rovnako  tretích, štvrtých, ...  Čo dosiahol ? 
		Väčšina  menších sa ocitla v prvej skupine. Teraz však  na prekvapenie mnohých obe skupiny spojil a znova ich rozdelil na 
		tri skupiny !  A zase  pokračoval podobne :  zobral prvých zo všetkých troch skupín.  Ich troch usporiadal takto : 
		prvého porovnal s druhým. Ak bol prvý väčší, vymenil ich.  Ak nie, nechal ich tak. Na to porovnal druhého s tretím. 
		Zase :  ak bol druhý väčší, vymenil ich; ak nie, nechal. Rovnako aj druhých zo všetkých troch skupín usporiadal vkladaním. 
		Podobne tretích, štvrtých, ...  A zase ich spojil. Čo urobil potom ?
		<br>Tentoraz ich už nerozdeľoval,  ale usporiadal ich všetkých vkladaním. Prečo asi tak urobil ?
		Jednoducho preto, že keby ich rozdelil na päť skupín, v každej by boli iba dvaja. A to už je jednoduhšie urobiť insertsort 
		na celej triede.  Prvok sa totiž posunie maximálne o jedno miesto smerom dopredu ( k menším ). To však dokáže aj insertsort.
		<br>Teraz si to môžme zopakovať s kartami. Máme neusporiadané karty. Rozdelíme ich na tri kôpky pokiaľ možno s rovnakým 
		počtom prvkov. Na každej z nich vidíme vrchnú kartu. Vrchné karty utriedime vkladaním. Potom ich položíme pred jednotlivé 
		kôpky rubom nahor. Takto na kôpkach vidíme iné karty, ktoré zase utriedime vkladaním. Opäť ich preložíme pred kôpky rubom 
		nahor na tie, čo tam už boli. Takto pokračujeme až sa nám nevyčerpajú karty. Ak nám na konci nezostanú tri karty, ale dve;
		tak utriedime len tie dve a preložíme. Ak jedna, iba preložíme. Teraz spojíme kôpky nasledovne. Na ľavú položíme strednú 
		a na to ešte priložíme pravú. Tak dostaneme jednu kopu. Čo urobíme ďalej ?
		<br>
		Teraz opäť rozdelíme kopu na kôpky, napríklad na päť. Kôpky rozložíme zľava doprava tak, aby vrchná karta bola lícom nahor. 
		Vrchné karty zase utriedíme vkladaním a odložíme pred kôpky. Takto postupujeme až do vyčerpania kariet. 
		Kôpky poskladáme takto : najpravejšiu dáme na jej ľavého suseda, to čo sme dostali dáme opäť na ľavého suseda, ...  
		Až napokon celú kopu otočíme lícom nahor. Znova rozdelíme kopu tentoraz na deväť kôpok, ...
		Takto postupujeme kým to je výhodné. Kedy je to nevýhodné ?  Keď sa karta môže posunúť smerom dopredu len o jedno, dve miesta. V tom prípade utriedime celú kopu vkladaním.
		Otázku ideálneho návrhu parametrov (kroku) vyriešil pán Knuth. Krok je vlastne vzdialenosť porovnávaných prvkov.
		Našiel aj vzorec na ich jednoduchý výpočet : 
		k<sub>0</sub>=1, k<sub>i</sub>=3*k<sub>i-1</sub>, pričom k<sub>i</sub> &lt; n div 6.
		Začína sa tým najväčším k<sub>i</sub>, potom k<sub>i-1</sub>, ... až po k<sub>0</sub>=1, čo však je obyčajný insertsort.
		Všeobecne sa dá povedať, že zmenšujúci krok treba voliť tak aby sa neporovnávali stále tie isté skupiny. Dobré výsledky dáva
		postupnosť
		<br>k1=n / 5
		<br>k2=k1 / 3 + k1 / 5 - 1
		<br>Tento algoritmus  sa nazýva  shellsort  alebo  insertsort s ubúdajúcim krokom.
		Zaujímavosťou je, že robíme zdanlivo viac ako pri vsuvaní (ved klasické vsúvanie sa napokon aj zavolá) a napriek tomu
		je výsledok opačný a čas výpočtu pri použití Shell triedenia je podstatne kratší. Tu sa ukazuje aké je triedenie vsúvaním
		rýchle, ak je postupnosť "skoro" utriedená.


<TABLE cellSpacing=0 width="80%" align='center' bgColor='white' border=1>
         <TR><TD vAlign=" top" bgColor='#99cccc'><P><I>Triedenie Shell</I> </P>
         <TR><TD vAlign=top><PRE>void shell(int *a, int n);
{ h= n/5;
  while (h>2) 
  {  i=0; j=h+1;
     while (j&lt;n)
	 {  p=a[j]; k=i;
	    while (k>0 &amp;&amp; p&lt;a[k])
		{  a[k+h] = a[k];
		   k-=h;
		}
		a[k+h] = p;
		i++; j++;
	 }
	 h= h/3 + h/5 - 1;
  }	 	   		
  for {i=1; i&lt;n; i++)
  {  p=a[i]; j= i-1;
     while(p &lt; a[j])
	 {  a[j+1] = a[j];
	    j--;
	 }
	 a[j+1] = p;
  }	 	
}</pre>
</table>

	<dt class=main>Q U I C K  -  S O R T
	<dd>Quick je anglické slovo a znamená asi toľko ako rýchly. Teda podľa mena by mal byť tento algoritmus rýchly. 
	On aj vskutku je, mnohí ho považujú za najrýchlejšie triedenie vôbec. Dokonca aj prax to často potvrdí.
	<br>Myšlienka:
	<br>Tentoraz nebude hodina telocviku, ale si povieme rozprávku.
	Kde bolo, tam bolo, bola raz jedna krajina menom Putánia. V tej krajine sa piesok sypal a voda sa liala. 
	Nezvyčajné tu bolo niečo iné. Žili tu totiž dva národy : liliputáni a maxiputáni.  Liliputáni boli malí, kým maxiputáni zase veľkí.
	<br>
	Liliputáni  sa vždy  sťažovali,  že sú oproti  maxiputánom v nevýhode. Chceli mať väčšie práva,  ale menšie povinnosti.  
	To sa však nepáčilo maxiputánom, ktorým sa zdali požiadavky liliputánov prehnané. Niekoľko rokov sa osočovali, až sa napokon 
	rozhodli, že sa rozdelia a vytvoria dve krajiny : krajinu liliputánov a krajinu maxiputánov. Pôvodnú krajinu rozdelili na 
	dve polovice a vypočítali výšku, ktorá bude rozhodujúcim deliacim kritériom. Výšku vypočítali tak, aby existovali aspoň
	dvaja tej výšky. Tých určili za policajtov.  Po vytýčení hranice však zistili, že nie všetci sa presťahovali. Tak prišli 
	k slovu policajti. Jeden odišiel  do krajiny liliputánov  a tam hľadal špiónov.  Ako ich spoznal ?  Jednoducho, boli od neho 
	vyšší. Ten druhý šiel zase do krajiny maxiputánov. Tam tiež hľadal špiónov. Tí boli od neho nižší. Keď jeden z nich našiel 
	špióna, chcel ho dať vyhostiť. Ale colníci mu oznámili, že cez hranice nemožno chodiť len tak, a už vôbec nie špióni.
	Jedine vtedy, ak by šlo o výmenu.  Tak musel počkať,  kým aj ten druhý policajt nájde špióna. Potom si ich mohli vzájomne vymeniť.
	<br>
	Keď si ich vymenili, zase odišli každý do svojej krajiny hľadať špiónov. Ak jeden našiel, počkal kým nájde aj ten druhý 
	a zase si ich vymenili. Takto pokračovali, až kým sa v jednej krajine neminuli špióni. Ak ale v tej druhej ešte boli, 
	presťahovali ich ku hraniciam a posunuli hranicu tak, aby špióni zostali za hranicou. Takýmto spôsobom vznikli dve nové krajiny : 
	Liliputánia a Maxiputánia. Stala sa však pritom takáto vec. Liliputánia mala raz toľko obyvateľov ako Maxiputánia. 
	To sa ukázalo dramatickým pri voľbách do vlády. Kým v Maxiputánii bol každý tretí ministrom, v Liliputánii to bol iba každý
	šiesty. Keďže však všetci si chceli dobre žiť, tak aj chceli byť ministrami. To ale nebolo možné, iba ak by sa Liliputánia 
	rozdelila na dve krajiny, povedal ktosi. A toho sa ľudia chytili. Ešte donedávna pevná a jednotná Liliputánia sa rozdelila. 
	<br>Ako ?  
	<br>Podobne ako sa rozdelila  bývalá Putánia. Tak vznikli Lilililiputánia a Maxililiputánia. V snahe všetkých byť ministrami 
	sa rozdelili nielen tie, ale aj Maxiputánia.
	<br>
	Tak to šlo až dovtedy kým každý nebol predsedom vlády. Pritom si však nevšimol, že je aj jediným obyvateľom krajiny, ktorej vládne. 
	Tu prišiel cudzinec a všimol si jednu vec.  Postavil obyvateľov krajín v takomto poradí : Lililililililili...putánec, 
	Maxilililililili...putánec, Lililililili...putánec,  Maxilililili...putánec,  Lililili...putánec, Maxilili...putánec, 
	Lili...putánec, Maxi...putánec až Maximaximaximaxi...putánec. A oni stáli usporiadaní podľa veľkosti !
	<br>
	A rozprávke je koniec. 
	<br>Hovorí sa, že každá rozprávka má mravné ponaučenie. Táto nás okrem mnohého iného naučila aj novú metódu ako utriediť prvky.
	Teraz si to vysvetlíme na paličkách. Sú neutriedené. Vypočítame medián ( prvok veľkosti, podľa ktorej budeme rozdeľovať ).  
	Policajti pôjdu sprava a zľava. Ten, čo ide sprava, hľadá väčších od seba.
	Ten, čo ide zľava, hľadá menších od seba. Ak jeden z nich nájde paličku zlej výšky, počká kým nájde aj ten druhý. 
	Potom si ich vymenia a hľadajú ďalej, až kým sa nestretnú. Tam, kde sa stretnú, vytvoria hranicu. Tým vzniknú dve
	skupiny, z ktorých každú utriedime tak ako tú prvú. Čiže znova vypočítame medián a rozdeľujeme ... Toto delenie robíme, 
	kým má naša skupina viac ako jednu paličku. Takú skupinu už totiž netreba triediť.
	Zvláštnosťou tohto triedenia je to, že je rekurzívne. To znamená zvýšené nároky na pamäť počítača. Ukázalo sa, že rozhodujúcim
	činiteľom úspešnosti triedenia je správny výber mediána. Ak totiž zoberieme ako medián najmenší prvok, tak dostaneme prvú 
	skupinu jednoprvkovú. A našou snahou je rozdeliť postupnosť pokiaľ možno na polovice. Výber správneho mediána je ale rovnako 
	zložitý problém ako samotné triedenie, preto sa medián volí náhodne, napr. aritmetický priemer prvého a posledného prvku,
	prípadne hodnota nejakého prvku (prvého, posledného, stredného)
<TABLE cellSpacing=0 width="80%" align='center' bgColor='white' border=1>
         <TR><TD vAlign=" top" bgColor='#99cccc'><P><I>Triedenie Quick</I> </P>
         <TR><TD vAlign=top><PRE>void rozdel(int *a, int left,int right);
{  i = left; j = right;
   x = a[(left+right+)/2];
   while (i<=j)
   {  while (a[i] &lt; x) i++;
      while (a[j] &gt; x) j--
	  if (i&lt;=j)
	  {  p=a[i]; a[i]=a[j]; a[j]=p;
	     i++; j--;
	  }
   }
   if (left &lt;j) quick(left,j);
   if (i&lt; right) quick(imright);
}
				   
void quick(int *a,int n);
{
    rozdel(a,1,n)
}</pre>   	
</table>
Program je jednoduchý. Zavolá iba rekurzívnu procedúru rozdeľ, ktorá miesto neho všetko urobí.

	<dt class=main>D O B O S I E W I C Z  -  S O R T
	<dd>Toto triedenie je založené na triedení pretriasaním, alebo shakersorte. Bolo by dobré pozrieť si najprv to.
	Ak ste to zvládli, môžme sa venovať dobosiewiczsortu. Odkiaľ také ťažké meno ?  Po autorovi triedenia, pánovi poľského pôvodu, 
	menom Dobosiewicz. Čím takým sa preslávil ?  Vymyslel triedenie, ktoré sa veľmi podobá triedeniu pretriasaním s ubúdajúcim krokom. 
	Teda jednoducho povedané využil myšlienku výmen na dlhé vzdialenosti v triedení pretriasaním. Pritom neobjavil nič nové, 
	iba spojil to, čo využili iní. To však nebol koniec. On ešte takéto triedenie vylepšil ekonomickejšou réžiou. Čo to znamená, 
	uvidíme neskôr.
	<br>
	Ste na prvej hodine telocviku a  postavili ste sa do radu ako prišlo. Je vás, dajme tomu, 32. Učiteľ vás začal usporadúvať. 
	Porovnal prvého s dvadsiatympiatym. Ak bol prvý väčší, vymenil ich; ak nie nechal tak.
	Potom vybral 2. a 26. Rovnakým spôsobom ich porovnal, prípadne vymenil. Obdobne 3. a 27., ... Nakoniec porovnal 8. a 32.
	Teraz vypočítal tri štvrtiny z 24 = 18. A začal zasa s porovnávaním : 14. s 32., 13. s 31., 12. s 30., 11. s 29., ... , 2. s 20. 
	a nakoniec 1. s 19. Prečo postupoval opačným smerom ?  Aby aj tí malí mali šancu dostať sa rýchlo dopredu.
	Znova vypočítal krok  ( 18 : 4 ) x 3 = 12 a porovnával tentoraz od začiatku : 1. s 13., 2. s 14., 3. s 15., ... , 19. s 31. 
	až napokon 20. s 32. ďalej pokračoval s krokom 9 od konca : 23. s 32., 22. s 31., ... , 2. s 11. a 1. s 10.
	<br>Kedy skončil ?  Vtedy, keď krok bol rovný 1 !
	Aké odlišnosti od shakersortu s ubúdajúcim krokom ste zistili ?
	<br>
	Vysvetlíme si to  na situácii s krokom 9.  V shakersorte s ubúdajúcim krokom by sme prvky : 1., 10., 19. a 28. utriedili shakersortom. 
	No my namiesto toho porovnáme a keď treba vymeníme 1. s 10., 10. s 19. a 19.s 28. Nič viac !  Podobnosť na shakersort s ubúdajúcim 
	krokom je len povrchná. Vskutku originálnym spôsobom je tu využitá myšlienka výmen na veľké vzdialenosti. 
	Pri zachovaní koeficientu 3/4 sa zdá byť toto triedenie najúčinnejšie (porovnateľné  výsledky  sa dajú  dosiahnuť s koeficientom 2/3).
    <TABLE cellSpacing=0 width="80%" align='center' bgColor='white' border=1>
    <TR><TD vAlign=" top" bgColor='#99cccc'><P><I>Triedenie dobosievicz</I> </P>
    <TR><TD vAlign=top><PRE>
Procedure dobosievicz;
Var p,i,j,k:integer;
    h,m,s,ss:WORD;
Begin
  h:=Pocet div 3;
  while h>2 do
  begin
    i:=pocet;
    j:=i-h;
    while j>0 do
    BEGIN
      if a[i]&lt;a[j] then
      Begin
        p:=a[i]; a[i]:=a[j]; a[j]:=p;
      End;
      dec(i);dec(j);
    END;
     h:=3*h div 4;

    i:=1+h;
    j:=1;
    while i&lt;=Pocet do
    BEGIN
      if a[i]&lt;a[j] then
      Begin
        p:=a[i]; a[i]:=a[j]; a[j]:=p;
      End;
      inc(i);inc(j);
    END;
     h:=3*h div 4;
  end;

  a[0]:=0;
  for i:=2 to Pocet do
  BEGIN
    p:=a[i];j:=i-1;
    while p&lt;a[j] do
    Begin
      a[j+1]:=a[j];
      dec(j);
    End;
    a[j+1]:=p;
  END;
End;

</pre>
</table>
<br>V jednoduhšej variante namiesto pretriasania môžme dať bublinky len jednosmerové, program sa skráti a na čase sa to moc neprejaví.

	<dt class=main>M E R G E  -  S O R T
	<dd>Alebo triedenie zlučovaním. Dôvod tohto názvu pobadáme za chvíľu. Teraz poďme na hodinu telocviku. Učiteľ béčkarov ochorel, 
	tak ste mali telocvik spolu s nimi. Na začiatku ste sa postavili obidve triedy osve. Áčka na jedno miesto a béčka na druhé, 
	ale obe skupiny boli zoradené podľa veľkosti. Ako ich čo najrýchlejšie usporiadať do jednej skupiny podľa veľkosti?  
	Učiteľ to urobil takto :  zobral najmenších ( prvých ) z oboch skupín,  porovnal ich; menšieho postavil  na začiatok nového 
	radu a  k väčšiemu zavolal ďalšieho ( druhého ) z tej skupiny, do ktorej on nepatril. Týchto dvoch  opäť porovnal a menšieho 
	zaradil  na druhé miesto novej skupiny. K tomu, čo zostal, zasa pridal ďalšieho z tej skupiny, do ktorej nepatril. 
	Takto vytváral novú skupinu bez problémov až do chvíle, keď sa mu chalani z jednej skupiny minuli. S tým si však poradil bez
	problémov. Jednoducho ich všetkých rad radom presunul do novej skupiny presne v tom poradí, v akom stáli. A mal ich usporiadaných.
	Takýto postup sa nazýva zlučovanie. Ide tu v podstate o zlúčenie dvoch usporiadaných skupín tak, aby sa zachovalo usporiadanie. 
	Táto metóda je jednoduchá, ale ako ju využiť na triedenie ?  Veď jej predpokladom je existencia utriedených skupín. 
	Ako vyriešiť tento problém si vysvetlíme na triedení kariet. Máme kopu neutriedených kariet. Rozdelíme ju trebárs na polovice. 
	Ak by boli usporiadané, vedeli by sme ich zlúčiť a neporušiť usporiadanie. Ale to sa nestalo. Tak zoberieme prvú skupinu 
	a znova ju rozdelíme na polovice.  Tu si môžeme zopakovať :  ak by boli utriedené obe skupiny, vedeli by sme ich zlúčiť ...
	<br>Keďže však nie sú, pokračujeme v rozdeľovaní. Vzniká vážna námietka : budeme mať po nejakom n-tom rozdelení už usporiadané 
	obe skupiny ?  Ja tvrdím, že áno ! Bude to vtedy, keď obe skupiny budú najviac jednoprvkové. Je bez pochybností, 
	že každá jednoprvková skupina je utriedená, teda vtedy skončíme rozdeľovanie a začneme zlučovanie. Po zlúčení dostaneme 
	napr. dvojprvkovú skupinu. Mali by sme ju zlúčiť s ďaľšou dvojprvkovou z predchádzajúceho delenia. Tá však ešte nie usporiadaná. 
	Tak rozdelíme aj ju na dve jednoprvkové. Tie sú už utriedené, tak ich môžeme zlúčiť. Výsledok zasa zlúčime podľa učiteľovej 
	metódy na štvorprvkovú skupinu. Atď...

	Problémom zostáva už len aplikácia postupu v programe. Jednotlivé činnosti si môžme rozdeliť na tieto základné : 
	<br>rozdeľ, zlúč. 
	<br>To budú aj názvy dvoch podstatných procedúr. Zostal už len jeden vážny problém.  Kam ukladať postupnosť, ktorú vytvárame 
	pri zlučovaní ?   Riešenie :  využijeme nejaké iné pole, napr. k tomu nášmu zrkadlovo obrátené. Presnejšie to bude pole a(-1), a(-2),
	a(-3), ...  Teda na zápornom úseku vytvoríme zlúčené pole a potom ho len prenesieme do kladnej časti.
</dl>
<br><a href="p-demo.html" target="obsah">Demo</a>

</body>
</html>
