<html>
<head>
	 <META HTTP-EQUIV="Content-Type" CONTENT="text/html; charset=windows-1250">   
	 <meta name="Content-language" content="sk"> 
	 <LINK href="../../css/style.css" type="text/css" rel=stylesheet>
</head>

<body>
<h3 class=nadpis>Sieť</h3>
<dl><dt class=main>Význam
	<dd>Čo získame, prepojením počítačov do siete
		<ul><li>Zdieľanie súborov
			<li>Zdielanie tlačiarní
			<li>Zdielanie pripojenia do siete Internet
			<li>Možnosť inštalácie sieťového software
			<li>Možnosť hrať sieťové hry
		</ul>	
	<dt class=main>Spôsob komunikácie v sieti
	<dd><ul><li>peer to peer (rovný s rovným) - všetky počítače v sieti sú rovnocenné
			<li>client-server - jeden alebo viac počítačov má v sieti výnimočné postavenie a poskytujú služby pre ostatné.
		</ul>	
	<dt class=main>Zložky siete
	<dd><ul><li>hardware - kabeláž, sieťové karty, aktívne prvky
			<li>software - operačný systém, ovládače sieťových kariet 
		</ul>
	<dt class=main>Rozdelenie podľa topológie
	<dd><dl><dt class=second>Zbernica
			<dd>Topológia pre lokálne siete, dnes už na ústupe. Je tvorená kabelážou "Tenký ethernet" - tenký čierny ethernetový kábel,
				na ktorý sa pomocou T-čka (BNC konektor) pripájajú počítače. Sieťový kábel je možné lineárne predlžovať a musí byť 
				ukončený špeciálnymi ukončovacími členmi - terminátormi. Umožňuje prenosové rýchlosti do 10MB. S počtom počítačov
				prenosová rýchlosť klesá. Hlavná nevýhoda je v ťažkosti hľadania, kde je kábel prerušený a tiež rýchlosť prenosu je
				pre dnešok už nízka.
				<br>Výhodou je že sieť je funkčná už pri pripojení 2 ľubovolných počítačov a nevyžaduje žiadne ďalšie technické zariadenia.
					Tiež je jednoduché rozšíriť sieť o ďalší počítač. Výhodou je aj dobrá odolnosť voči vonkajším mag. poliam. 
			<dt class=second>Hviezda
			<dd>Topológia pre lokálne siete. Každý počítač je pripojený samostatným káblom ku zariadeniu - koncentrátoru. Výhodou je
				možnosť viacerých počítačov súčasne medzi sebou komunikovať. Nevýhodou je nutnosť koncentrátora a prípadna porucha
				tohto zariadenia znefunkční celú sieť.  
			<dt class=second>Kruh
			<dd>Topológia pre lokálne siete, kde pakety kolujú dokola. Odstránil sa problém kolízií - viacerí chcú komunikovať naraz.
				Táto topológia je spojená so sieťami Token Ring oproti Ethernet z minulých prípadov a na Slovensku sa nerozšírila.
			<dt class=second>Polygón
			<dd>Topológia pre veľké siete (internet), kde v uzloch sú smerovače, ktoré zabezpečujú správnu cestu pre každý paket. 
		</dl>
	<dt class=main>Rozdelenie podľa rozsiahlosti
	<dd><dl><dt class=second>LAN
			<dd>Lokálna sieť, spravidla v jednej miestnosti alebo budove. Obyčajne spája počítače s rovnakým alebo príbuzným OS.
			<dt class=second>WAN
			<dd>Globálna sieť, sieť väčšieho rozsahu, ktorá spája viaceré lokálne siete alebo aj samostatné počítače.
		</dl>	
	<dt class=main>Rozdelenie podľa typu počítačov
	<dd><dl><dt class=second>Homogénne
			<dd>Počítače sú rovnakého alebo aspoň príbuzného typu.
			<dt class=second>Nehomogénne
			<dd>Nie všetky počítače sú rovnakého alebo aspoň príbuzného typu. Sieť môže obsahovať počítače s OS Unix, Novell, Win
			 	môže obsabovať počítače Mac.
		</dl>	
	<dt class=main>Technické prostriedky na vytvorenie siete 
	<dd><dl><dt class=second>Sieťová karta
			<dd>Dnes sa možno stretnúť s kartami zasúvajucimi sa do slotu:
				<ul><li><b>ISA</b> - tieto karty sa nedeteknú samé, počítaču musíme po jej vložení povedať akú kartu sme vložili a manuálne
						ju nakonfigurovať.
					<li><b>PCI</b> - dnes najčastejšie riešenie, počítač ju obyčajne sám detektne a ak je PnP tak odpadá aj konfigurácia.	 
				</ul>
				Podľa konektorov, ktoré možno vidieť na sieťovej karte poznáme karty
				<ul><li><b>BNC</b> - pre pripojenie tenkého ethernetu cez T-BNC konektor. Len tento konektor majú staršie karty.
					<li><b>AUI</b> - pre pripojenie hrubého ethernetu, dnes prakticky nepoužitelné.
					<li><b>RJ45</b> - pre pripojenie krútenou dvojlinkou
					<li><b>Combo</b> - kombinácia RJ45 a BNC
				</ul>
			<dt class=second>Kabeláž
			<dd>Ku každej topológii patrí určitý druh kábla.
				<ul><li><b>tenký ethernet</b> - čierny tenký koaxiál. Lacné riešenie pre rýchlosť do 10Mb/s. Koncovky T-BNC, BNC. 
					<li><b>hrubý ethernet</b> - žltý hrubý koaxiál, dnes prakticky nedostupné.
					<li><b>UTP</b> - netienená krútená dvojlinka (v skutočnosti je tých káblov viac). Koncovka netienená RJ45.
					<li><b>STP</b> - tienená krútená dvojlinka, ako UTP ale tienením je možné použiť aj do elektro-mag. znečisteného prostredia
						Koncovka - tienená RJ45.
				</ul>		
			<dt class=second>Aktívne prvky
			<dd><dl><dt><b>Koncentrátor</b>
					<dd><ul>
						<li><b>HUB</b>
						<li><b>Switch</b> bez full duplex
						<li><b>Switch</b> s full duplex
						</ul>
					<dt><b>Opakovač</b>
					<dd>Ak sú počítače moc vzdialené (viac ako 200m) tak pripojenie jedným súvislým káblom môže byť nespoľahlivé
						a odporúča sa použie opakovača, ktorý v jednom konektore príjme signál a do druhého ho pošle zosilený.
					<dt><b>Most</b>
					<dd>Slúži na prepojenie dvoch sietí. Pri každom pakete rozozná do ktorej siete patrí a tam ho aj pošle.			
				</dl>
		</dl>		
	<dt class=main>Softwerové prostriedky na vytvorenie siete
	<dd><dl><dt class=second>Driver
			<dd>Každá sieťová karta má svoj špecifický driver - ovládač, pomocou ktorého win môže s kartou komunikovať a obyčajne
				býva na diskete, ktorá je súčasťou kúpenej sieťovej karty. Ak sme získali kartu bez drivera a win nemá ku nej driver
				môžme skúsiť univerzálny driver NE1000, NE2000 pre ISA karty a NE2000 pre PCI karty. Ak neuspejeme musíme pátrať po Internete.
			<dt class=second>Program na softwerové nastavenie
			<dd>Dnes už nie je zvykom dávať na karty prepínače na manuálne nastavenie parametrov karty a ak karta nie je PnP musíme
				zohnať ovládač ktorým možno kartu konfigurovať, prípadne aj urobiť základnú diagnostiku.	
		</dl>	
	<dt class=main>Inštalácia siete
	<dd><dl><dt class=second>Voľba siete
			<dd>Pre Ethernet siete existujú viaceré normy a tak vyberajme:
				<ul><li>10Base-2 ... tenký ethernet, topológia zbernica 
					<li>10Base-5 ... hrubý ethernet, topológia zbernica 
					<li>10Base-T ... UTP, STP, topológia hviezda
					<li>100Base-T... UTP, STP, topológia hviezda
					<li>100Base-F... sklené vlákno
				</ul>
				Dnes je najpoužívanejšia varianta 100Base-T, ktorej výhodou je štruktúrovanosť siete, pri poruche v kabeláži (konektore)
				vypadne len jeden počítač. Nevýhodou je nutnosť zakúpenia aj rozbočovača HUB resp. Switch.	
			<dt class=second>Voľba sieťových kariet
			<dd>Dnes už veľa počítačov ani nemá slot ISA a tak vyberieme sieťovku pre slot PCI a samozrejme s konektorom RJ45. Podľa typu rozbočovača
				vyberáme karty pre rýchlosť 10Mb/s alebo 100Mb/s (ak máme HUB len 10Mb/s je výhodné zakúpiť karty prepínatelné 10/100Mb/s).
				Je výhodnejšie zohnať sieťovku PnP, ktorú Win vie sám nainštalovať predídeme možnosti nekompatibility.
				Samozrejme je výhodou mať karty rovnakého typu.
			<dt class=second>Voľba komunikačného protokolu
			<dd>Komunikačný protokol je dorozumievací jazyk medzi sieťovými kartami. Aby si karty rozumeli a aby o sebe vedeli
				musia mať nejaký protokol spoločný a na jednom počítači môžme inštalovať ľubovoľný počet protokolov no na 
				druhej strane zas zaťažujú pamäť počítača.	
			<dt class=second>Inštalácia sieťovej karty
			<dd><ul><li>Fyzické vloženie karty - robíme pri vypnutom počítači (aj odpojenom od elekt. rozvodu)
					<li>Inštalácia drivera - po zapnutí počítača by počítač mal spoznať nový hardware a vyzvať nás ku vloženiu inštalačnej diskety
					<li>Inštalácia protokolu a klienta - Win obyčajne sám po inštalácii drivera ku karte nainštaluje klienta <b>"Klient síte Microsoft"</b>
						ktorý je potrebný na prihlásenie počítača do siete (aby ho ostatný videli a aj on videl ich) a tiež protokol TCP/IP.
						Protokol je nutné ale nakonfigurovať.
						<br>Ak potrebujeme, môžme ešte pridať protokol IPX, ktorý často vyžaduje sieť Novel a aj niektoré sieťové hry.
				</ul>	
			<dt class=second>Konfigurácia protokolu TCP/IP
			<dd>Najdôležitejšou časťou je pridelenie IP adresy. V protokole IP sa počítače medzi sebou oslovujú číslami - adresami. Každý
				počítač v našej sieti musí mať jedinečnú adresu. IP adresa sa skladá zo štvorice čísel medzi ktorými sú ako oddelovače bodky.
				V našej školskej sieti majú počítače čísla 192.168.1.x alebo 192.168.0.x. Každé číslo môže nadobúdať hodnoty 0 až 255, len posledné
				číslo nemôže byť 0 a ani 255. Pridelovanie čísla je prakticky ľubovoľné, ale ak máme sieť pripojenú na internet a chceme aby počítať
				bol "zvonku" viditeľný, mal by mať korektnú adresu - to znamená pridelenú providerom - a nie len nami vymyslenú. 
				<br>Okrem IP adresy ešte treba zadať masku siete. Maska siete nám určuje akú veľkú sieť máme (ktoré čísla sú pre všetky počítače 
				rovnaké). My máme masku 255.255.255.0, čo znamená, že prvé tri čísla v IP adrese tejto siete sú pre všetky počítače tejto siete
				rovnaké a štvrté sa mení. Ak by sme dali masku 255.255.0.0 mohli by sa meniť tretie i štvrté číslo adresy.
				Pokiaľ máme v sieti DHCP server (môže byť nainštalovaný napr. na UNIX servre, Win2000 servre a pod.) zvolíme voľbu, že adresu
				i masku počítaču pridelí tento server (pri nejakej poruche servera však celá sieť prestane úplne fungovať).
				<br>Ak by sme chceli aby sa počítače mohli oslovovať aj menami a nie číslami je možné na servri nainštalovať DNS server, kde sa 
				zadá tabuľka s menami a príslušnými IP adresami. V každom počítači teraz zadáme IP adresu DNS servera. V našej sieti je voľba
				"Bez použitia DNS"    
			<dt class=second>Voľba kabeláže
			<dd>Ak sú káble v blízkosti elektrických rozvodov je priam nutné voliť STP s tienenými koncovkami, pri malých dĺžkach káblov  
				a "čistom" prostredí by sieť mala byť fukčná i s UTP. Tieto káble existujú ešte vo variantách 
				<ul><li>s drôtom
					<li>s lankom
				</ul>
				Varianta s lankom je drahšia a väčšinou nie je dôvod ku nej siahať.	
			<dt class=second>Voľba rozbočovača
			<dd><ul><li><b>HUB</b>
					<li><b>Switch</b> bez full duplex
					<li><b>Switch</b> s full duplex
				</ul>	
				Jednoduchšie je zariadenie HUB. Princíp práce je v tom, že ak sa na nejakej dierke objavia data oznámi ostatným aby 
				nevysielali a do všetkých konektorov tieto dáta vyšle - jeden počítač ovládne celý rozbočovač. Tvorba kaskády
				je obmedzená na 4 úrovne.
				<br>Switch je inteligentnejšie zariadenie a umožňuje súčasný prenos medzi viacerými počítačmi lebo správu vie 
				smerovať a pošle ju len tomu komu patrí.
				<br>Switch s full duplexom umožňuje po jednom kábly súčasný obojsmerný prenos.
				<br>Existujú rozbočovače aj s koncovkou na pripojenie koaxiálnej siete a teda by sme aj túto sieť mohli ku našej
				novej sieti - hviezde - pripojiť. 
		</dl>
</dl>			
</body>
</html>
