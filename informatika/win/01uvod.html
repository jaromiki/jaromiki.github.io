<html>
<head>
	 <META HTTP-EQUIV="Content-Type" CONTENT="text/html; charset=windows-1250">   
	 <meta name="Content-language" content="sk"> 
	 <LINK href="../../css/style.css" type="text/css" rel=stylesheet>
</head>

<body>
<h3>Úvod</h3>
Operačný systém Windows patrí na Slovensku k najpoužívanejším. Vznikol postupným vývojom z MS DOS - operačného
systému, ktorý začal ten grandiózny nástup osobných počítačov. A tu je krátky prierez históriou:
<ul><li>1980 - zahájený vývoj OS DOS
	<li>1981 - Bill Gates kúpil OS DOS a premenoval ho na MS DOS
	<li>1981 - Bill Gates podpísal s IBM zmluvu, že všetky PC budú OS MSDOS
	<li>1981 - prvý počítač PC s OS DOS
	<li>1983 - na trhu sa objavilo PC XT
	<li>1984 - vznik PC AT - 16-bitový počítač
	<li>1985 - Microsoft uviedol Windows 1.0
	<li>1991 - na trhu sa objavili Intel 386 - 32 bitové procesory
	<li>1987 - operačný systém OS/2 - mal úplne vytlačiť Win i DOS no nestalo sa
	<li>1987 - vznik prvej verzie Excelu
	<li>1990 - Windows 3.0 - prvý masovejšie rozšírený grafický OS
	<li>1991 - na trhu sa objavili Intel 486
	<li>1992 - Windows 3.1 obohatené o niektoré sieťové služby
	<li>1993 - Microsoft uviedol sieťovú verziu Windows NT
	<li>1994 - Pentium - 64 bitový procesor
	<li>1995 - Windows 95 - prvé 32-bitové win 
	<li>1997 - Pentium II
</ul>

<h3 class=main>Windows - vznik</h3>
Historicky prvou verziou bol Windows 1.0, ktorý sa však až po verziu 3.10 nestal veľmi populárnym. 
Všetky tieto Windowsy však boli len nadstavbou (grafickým prostredím) pre operačný systém MS DOS. 
Z toho vyplývali aj niektoré nevýhody prvých verzií (ako napr. žiadna podpora multiprocesorových 
zostáv, nemožnosť spustenia viacerých emulácií MS DOS-u), ktoré sa v plnej miere nepodarilo 
vývojovým pracovníkom odstrániť až do verzie Windows 95. 
<br>Výhodou bolo najmä jednoduché prispôsobenie pracovného prostredia a množstvo programov a hier. 
Stabilita a rýchlosť systému však bola na tom presne opačne. 
<br>V roku 1998 preto Microsoft prišiel s verziou Windows 98. Tá prinášala niektoré výhody, 
ako napr. jednoduchšiu prácu so sieťou, podporu nových technológií (ako napr. USB, 
lepšiu podporu AGP a iné). Popri týchto jedno užívateľských Windowsoch sa vyvíjal aj projekt 
Windows NT, ktorý bol primárne určený na prácu na serveroch a v sieti. 
Tento operačný systém bol na tom lepšie aj so stabilitou a bezpečnosťou. Priamym nástupcom 
Windows NT po verzii 4.0 bol Windows 2000, ktorý v sebe spájal vlastnosti 
Windows NT a jednoduchosť verzií 9x. Nasledovníkom Windowsu 98 boli operačné systémy 
Windows Millenium Edition a Windows XP. Varianty os Windows používa takmer 95 percent 
používateľov počítačov.

<h3>Windows 98</h3>
Windows 98 vychádza z Windows 95. Windows 95 bol charakteristický svojou pokrokovosťou a zároveň 
nespoľahlivosťou. Preto sa výrobca pokúsil o doladenie niektorých chýb. V čase svojho vydania sa 
Windows 98 vedel vyrovnať s akýmkoľvek hardvérom bez toho, aby na to potreboval ovládače od 
výrobcu – či už sa jedná o grafické či zvukové karty, jednotky CD-ROM alebo hoci mechaniky ZIP. 
Windows 98 majú aktívnu pracovnú plochu, ktorá sa dá zobraziť aj ako web stránka. 
Tú možno ľubovoľne upravovať a mať na nej prakticky čokoľvek: tlačidlá, formuláre, texty, 
pohľady na textové súbory či stránky z Internetu. Rýchlosť spúšťania aplikácií sa v priemere 
zrýchlila až o jednu tretinu. Je to vďaka inteligentnejšej defragmentácii súborov, pri ktorej sa 
časti často používaných aplikácií premiestnia na disku tak, aby sa pri spúšťaní načítali čo 
najrýchlejšie. K lepšej práci s diskom prispieva nový súborový systém FAT 32 (menšie sektory). 
Inteligentnejší systém sa môže lepšie starať o svoju integritu a do značnej miery sa 
"sám spravovať". Takto sa zvýšila spoľahlivosť systému ”pasívnej bezpečnosti", 
teda celková odolnosť proti zrúteniu, či už pod vplyvom nekorektného správania programov 
alebo dokonca hardvérových porúch. Keď už dôjde k poruche, a napríklad aj k poškodeniu 
niektorých systémových súborov Windows, nastúpia prvky "aktívnej bezpečnosti", 
zabezpečujúce diagnostiku, prípadne nápravu. Medzi prvými môžeme uviesť známy ScanDisk, 
kontrolujúci systém súborov a povrch pevného disku. Windows 98 teraz spúšťajú ScanDisk 
automaticky v prípade, ak boli naposledy nekorektne ukončené (napríklad pri výpadku el. siete) 
a hrozí nebezpečenstvo, že je niektorý súbor poškodený. Do nového Windowsu sú integrované nové 
internetové technológie. Podstatná je podpora všetkých hlavných internetových štandardov: 
HTML, Javy, Java skriptov, VB skriptov, Active X a hlavných bezpečnostných štandardov. 
Integrovaný je prehliadač Internet Explorer 4.0., ktorý zvyšuje pohodlie pre používateľa napríklad 
automatickým dopĺňaním adresy (AutoComplete), rozšírením možností hľadania, zlepšená tlač atď. 
S pripojením na Internet pomôže príslušný Sprievodca pripojením na sieť Internet. 
Integrovaná podpora hardvérových a softvérových štandardov, vrátane tých najnovších.
Direct X 5.0 podporuje rýchlu 3D grafiku.  
Hrám pomôže aj integrovaná podpora technológie MMX v procesoroch Pentium i ďalších a rýchleho 
grafického portu AGP. Integrovaná je aj podpora DVD. 
Pre beh Windows 98 postačí rovnaký počítač, ako pre Windows 95, jedinou výnimkou je veľkosť 
operačnej pamäte, tá je potrebná minimálne 16 MB. Ďalšou vymoženosťou sa stáva podpora 
USB (Universal Serial Bus), štandard, ktorý umožňuje jednotné pripájanie periférií 
(monitorov, tlačiarní, skenerov atď.) a komunikáciu s nimi desaťnásobne rýchlejšie ako 
najrýchlejší sériový port. 
<br><br>
<font size="+1" color="Blue">Systém Windows 98 Druhé vydanie (Second Edition)</font> 
<br>ponúka zákazníkom radu nových a vylepšených 
možností týkajúcich sa siete Internet a kompatibility s hardvérom, aplikáciu Internet Explorer 5, 
ktorý predstavuje významný pokrok vo výkone, použití a pružnosti siete WWW, program 
Windows NetMeeting 3, zlepšená podpora hardvéru.

<h3>Windows 2000</h3>
17. februára 2000 prišla na trh nová rodina OS spoločnosti Microsoft: Windows 2000 Professional, 
Windows 2000 Server, Windows 2000 Advenced Server a Windows 2000 Datacenter Server. 
Hlavným rozdielom je kompatibilita s viacprocesorovými zostavami, a teda väčšia výkonnosť 
pri prepojení a práci viacerých počítačov v sieti. 
Windows 2000 Professional je založený na technológii systému NT a preto je o veľa spoľahlivejší 
ako technológia systému Windows 95 a Windows 98. Je spoľahlivý OS pre počítače a prenosné počítače 
určený okrem iného aj pre podniky a organizácie všetkých veľkostí. Ponúka dynamickou konfiguráciu 
systému a odolnosť proti zlyhaniu aplikácií. a prvotriednu spoľahlivosť a zdokonalené možnosti 
správy, ktoré zjednodušujú správu počítačov. Systém Windows 2000 Professional poskytuje 
inteligentné užívateľské rozhranie, ktoré je možné prispôsobiť jednotlivým užívateľom a umožňuje 
tak zvýšiť efektivitu práce. Pritom nie sú žiadne zásadné zmeny ovládania, takže užívateľ systému 
Windows 95 (98) s ním vie okamžite pracovať. Zdokonalená podpora hardvéru v systému 
Windows 2000 Professional zahrňuje podporu najnovších hardvérových štandardov. Tento operačný 
systém ponúka užitočné schopnosti správy, pomocou ktorých dokáže pomôcť organizáciám v pripájaní 
sa na internet pomocou spoľahlivej infraštruktúry, optimalizovanej pre existujúci i nadchádzajúci 
hardvér. 
Pri testovaní Windowsu 2000 na štandardných výkonnostných testoch dosiahol tento operačný systém 
špičkové výsledky. Windows 2000 Professional je rýchlejší oproti Windowsu 95 až o 39%, oproti 
Windowsu 98 až o 30% a Windowsu NT Workstation 4.0 až o 24%. Webové sídla a webové aplikácie 
bežia pod Windows 2000 rýchlejšie. 

<h3 class=second>Windows Milenium Edition</h3>
 14. septembra 2000 spoločnosť Microsoft uviedla na trh nový OS. Windows ME sa vizuálne podobá 
s Windows 2000 avšak je vystavaný na starom kerneli z Windows 98. Pozornosť Windows ME je 
sústredená na čo najjednoduchšiu obsluhu. Výrazný pokrok vpred v údržbe systému prebral ME od 
Windows 2000 a je schopný samostatnej integrovanej korekcie chýb dôležitých systémových knižníc DLL, 
ktorých nesprávne zavedenie poľahky spôsobovali zrútenia celého systému Do jadra systému je priamo 
implementovaný Internet Explorer 5.5 a Media Player 7.  
Konfigurácia počítačových sietí pod Windows 9x vždy predstavovala hrôzostrašnú úlohu nielen pre 
samotného bežného užívateľa, ale aj pre systémového administrátora. 
Windows ME ponúka nový nástroj System Restore, ktorý podporuje nielen priebežnú ochranu pred zrútením počítača, ale pomáha aj pri 
jeho údržbe a reparácii do pôvodného stavu. Na svoju činnosť program používa značenie zmien 
v upravovaných systémových registroch, ktoré je možné na základe prislúchajúceho dátumu obnoviť 
aj niekoľkonásobne dozadu a zaistiť si tak posledne fungujúcu konfiguráciu. 
Windows ME pracuje stále na báze FAT32, takže disk je potrebné udržiavať pravidelne 
defragmentovacími utilitami na zachovanie rýchlej práce.

<h3>Windows XP </h3>

Koncom roka 2001 sa na poli OS objavil Windows XP. Systém Windows XP je k dispozícii 
v troch verziách a to : 
Windows XP Home Edition pre domácich používateľov, 
Windows XP Professional pre používateľov CAD systémov  
Windows XP 64-bit Edition pre pracovné stanice so 64-bitovou architektúrou (Je určený pre 
pracovné stanice s tými najvyššími nárokmi. Ide o prvý klientský, 64-bitový operačný systém 
spoločnosti Microsoft. Vyhovuje náročným požiadavkám špecializovaných pracovných staníc, 
ktoré vyžadujú veľkú pamäť a vysokú výkonnosť operácií v pohyblivej rádovej čiarke. 
Uplatnia sa u používateľov, ktorí potrebujú spracovávať špeciálne videoefekty, 
trojrozmerné animácie, či CAD a FEM aplikácie pri veľkých zostavách a výpočtoch.) 
Windows XP Professional je určený pre počítačových používateľov, ktorí chcú svoj počítač 
plne využiť. Je súčasťou rodiny .NET, rodiny produktov, ktoré sú základom inteligentných 
internetových služieb. V prvom rade ide o systém spoľahlivý a bezpečný, s ohľadom na používateľské 
dáta, ktorých hodnota je vyššia ako cena počítača. Systém Windows XP vychádza z toho najlepšieho, 
na čom boli postavené systémy Windows NT a Windows 2000. Je to výkonný systém s podporou 
viacprocesorových počítačov. Má nový vzhľad, čoho cieľom je maximálne sprehľadniť usporiadanie 
prvkov na ploche a prispôsobiť používateľské rozhranie každému jednotlivému používateľovi a spôsobu 
akým s počítačom pracuje. Zaujímavou možnosťou je využitie práce s dvomi monitormi zároveň. 
Túto vlastnosť využijú najmä profesionálni grafici a konštruktéri. 
Ďalšou novinkou je funkcia Vzdialená plocha, protokol RDP (Remote Desktop Protocol). Táto funkcia 
umožňuje pracovníkovi prístup ku všetkým aplikáciám a dátam na počítači z ľubovoľného počítača 
v podnikovej sieti, a to vrátane počítačov, pripojených prostredníctvom virtuálnej privátnej siete, 
alebo pomocou telefonického spojenia. Remote Assistance umožňuje priateľovi, alebo odborníkovi 
z oblasti IT, ktorý tiež pracuje v systéme Windows XP, vzdialené riadenie vášho počítača za účelom 
ukážky nejakého procesu, alebo odstránenia problému. Windows XP obsahuje technológie zvyšujúce 
ich spoľahlivosť a zabezpečenie, čím zlepšuje celkovú produktivitu práce používateľa a zaisťuje 
bezpečnosť podnikových dát. Systém umožňuje vrátiť pôvodný ovládač zariadenia, automatické 
obnovenie systému a vzdialenú pomoc, ktorá pomáha používateľom pri zotavení sa z ťažkostí. 
Vďaka podpore vzdialenej správy by správcovia sietí mali mať ďaleko menej práce a nespokojných 
používateľov podnikovej siete, či intranetu. Ďalšie rozšírenia prichádzajú v oblasti zabezpečenia 
počítača. 
Podpora digitálnych médií a zariadení je jedným z kľúčových rysov 
systému Windows XP Professional vôbec. Kľúčovou aplikáciou v tejto oblasti je prehrávač 
Windows Media Player (WMP) v. 8.0 pre systém Windows XP. Ide o prvý prehrávač, ktorý kombinuje 
všetky činnosti, týkajúce sa digitálnych médií. WMP sa dokáže prispôsobiť podmienkam internetu 
tak, aby dosiahol čo najvyššiu kvalitu prehrávania zvuku a videa. Systém Windows XP Professional 
obsahuje technológiu, zvyšujúcu spoľahlivosť a zabezpečenie systému, čo zlepšuje celkovú 
produktivitu práce používateľa a zaisťuje bezpečnosť podnikových dát. 
Systém Windows XP Professional výrazne redukuje spotrebu elektriny inteligentným 
sledovaním stavu procesora. OS má potom presnejšie údaje o spotrebe, či výdrži batérií 
a tým predíde predčasnému a nechcenému vypnutiu systému.

<h3>Windows vista </h3>
V novembri 2006, po viac než 5 rokoch práce, Microsoft vydal Windows Vista, ktorá obsahuje veľké množstvo 
nových čŕt a zmien v architektúre. Výraznou zmenou je nové užívateľské rozhranie a vizuálny štýl nazývaný Windows Aero. 
Vista tiež obsahuje viacero bezpečnostných vylepšení, ako napríklad kontrola užívateľských kont, a je možné v nej nájsť 
aj multimediálne aplikácie ako Windows DVD Maker.
V systéme Windows Vista hrá dizajn dôležitú úlohu a mnohé funkcie, napríklad panel úloh alebo orámovanie okien, 
získali úplne nový vzhľad.
<br>
Napriek veľkej snahe Microsoftu presvedčiť verejnosť o správnosti tejto cesty bol tento OS prepadák. Systém bol veľmi náročný
na veľkosť operačnej pamäte a nabiehanie systému trvalo veľmi dlho. Najmä spočiatku bol problém aj s dostupnosťou ovládačov
na starší hardware (niektoré takéto problémy trvajú dodnes)

<h3>Windows 7 </h3>

Windows 7 je vytvorený pre bezdrôtový svet, ktorý sa začal formovať koncom prvého desaťročia 21. storočia. 
Už sa predáva viac prenosných počítačov ako stolných počítačov a pripájanie k verejným bezdrôtovým prístupovým bodom 
v kaviarňach a k súkromným sieťam v domácnostiach je úplne bežné.
<br>
Windows 7 prináša nové spôsoby práce s oknami, ako sú prichytenie, priehľadné okná a striasanie, 
ktoré zlepšujú funkčnosť a prinášajú viac zábavy pri používaní rozhrania. Je s ním spojené aj uvedenie technológie 
Windows Touch, ktorá umožňuje používateľom dotykových obrazoviek prehľadávať web, prezerať fotografie a otvárať súbory 
a priečinky.
<br>Windows 7 opravil/zmenšil jadro systému, čo umožnilo rýchlejší start OS. Tento OS rýchlo vytlačil nepopulárnu Vistu.

<h3>Windows 8 </h3>
Windows 8 je operačný systém, v ktorom sa úplne zmenilo všetko od čipovej súpravy až po používateľskú skúsenosť. 
Prináša vám úplne nové rozhranie, ktoré pracuje plynule pri ovládaní dotykmi aj pri ovládaní pomocou myši a klávesnice. 
Je použiteľný pre tablet na zábavu aj pre plne funkčný počítač na plnenie zložitejších úloh. Windows 8 zahŕňa 
aj zlepšenia dôverne známej pracovnej plochy systému Windows s novým panelom úloh a zjednodušenou správou súborov.
<br>
Windows 8 ponúka domovskú obrazovku s dlaždicami na pripojenie k ľuďom, súborom, aplikáciám a webovým lokalitám. 
Aplikácie sú jednoducho dostupné a sústredené na domovskej obrazovke, ktorej súčasťou je aj nové miesto na získavanie 
aplikácií – Windows Obchod.  

<h3 class=main>Operačný systém - načo to je</h3>
Operačný systém (OS) dáva počítaču dušu, bez neho je počítač len "mŕtve" železo a hodí sa len ako
stojan pod kvetiny. OS sa skladá z
<ul><li>jadra (kernel)
	<li>obslužných programov
</ul>
<h2>Jadro</h2>	
<ul><li><font size="+1" color="Blue">komunikuje s užívateľom</font> - základná vlastnosť, bez nej by bol počítač neovládatelný. 
		Ovládanie možno realizovať klávesnicou, myšou. V prípade viacužívateľských OS musí
		zabezpečiť prihlásenie do systému.
	<li><font size="+1" color="Blue">spúšťanie aplikácií</font> - OS musí vedieť podľa požiadavky užívateľa násť aplikáciu na niektorom
		jemu dostupnom médiu, zaviesť ju do pamäti a poskytovať jej prostriedky potrebné na jej beh.
		V prípade viacúlohových OS musí zabezpečiť aby sa aplikácie navzájom neovplivňovali (nepozabíjali), 
		tiež musí riešiť problém pridelovania hardware úlohám.
	<li>Prístup ku súborom na diskoch
		<br>Počítače ukladajú dáta na diskoch, pričom používajú súbory, ktoré sú rôzne štruktúrované tak, aby zabezpečili rýchlejší prístup, 
		vyššiu spoľahlivosť a lepšie využitie diskového priestoru. 
		Charakteristický spôsob, akým sú súbory na disku uložené, sa nazýva súborový systém a umožňuje súborom nastaviť mená a atribúty. 
		Okrem toho tiež umožňuje uložiť súbory v hierarchii adresárov usporiadaných do adresárového stromu.
		MS Windows v súčasnosti podporuje len NTFS a FAT súborové systémy, súborový systém NTFS je najefektívnejší a najspoľahlivejší 
		zo štyroch windowsových súborových systémov. Vo Windows Vista je NTFS jediný súborový systém, ktorý môže byť nainštalovaný. 
		Mnoho distribúcií Linuxu podporuje niektoré, alebo všetko z ext2, ext3, ReiserFS, Reiser4, GFS, GFS2, OCFS, OCFS2, a NILFS. 
		Linux taktiež plne podporuje XFS, JFS spolu s FAT a NTFS.
	<li><font size="+1" color="Blue">Sieť</font>
	Väčšina OS dnes poskytuje sieťové služby na pripojenie počítača ku ďalším
	počítačom aspoň na základnej úrovni. OS zabezpečí logické pripojenie a ponúkne do siete 
	hardware, ktorý správca počítača určil ako zdielatelný.
	<br>Siete v zásade umožňujú prístup počítača ku zdieľaným prostriedkom vzdialeného počítača tak, ako keby boli pripojené priamo k nemu 
	samotnému. Toto zahŕňa všetko od jednoduchej komunikácie, cez používanie sieťových súborových systémov až po zdieľanie grafického, 
	či zvukového hardvéru. Niektoré sieťové služby umožňujú transparentne pristupovať k prostriedkom počítača, ako napríklad SSH, 
	ktoré dovoľuje priamy prístup užívateľom siete k príkazovému riadku.
	<li><font size="+1" color="Blue">Bezpečnosť</font>
	<br>Vnútornú bezpečnosť, alebo bezpečnosť práve vykonávaného programu, je možné zabezpečiť iba tak, že všetky potenciálne nebezpečné 
	požiadavky budú vykonané pomocou prerušení jadrom OS. Ak programy priamo môžu pristupovať k hardvéru a iným prostriedkom, 
	nemôžu byť bezpečné. MS Windows bol silne kritizovaný za mnohoročnú neschopnosť ochrániť jeden bežiaci program pred iným, 
	avšak odkedy windows-y nie sú všeobecne používané ako servery, je tento nedostatok považovaný za nie tak závažný. 
	V posledných rokoch Microsoft pridal limitované užívateľské kontá a bezpečnejšie prihlasovanie. 
	Avšak, mnoho ľudí stále používa svoje počítače cez administrátorské konto, čo úplne neguje všetky vylepšenia, 
	ktoré sa dosiahli týmito zmenami.
	<br>UNIX a Linux majú dvojúrovňovú bezpečnosť, ktorá umožňuje akékoľvek zmeny týkajúce sa systému len root užívateľovi, 
	čo je špeciálne užívateľské konto na všetkých UNIXových systémoch. Zatiaľ čo root má neobmezdené možnosti vykonávania 
	systémových zmien, programy bežného užívateľa majú vymedzené miesto, kam môžu ukladať svoje súbory a ku akému hardvéru 
	môžu pristupovať. Toto značne obmedzuje škody, ktoré môže bežný užívateľ v systéme spôsobiť, pričom mu stále poskytuje 
	dostatočnú slobodu robiť čokoľvek, okrem systémových zmien. Nastavenia užívateľa sú uložené v časti súborového systému, 
	nazývaného domáci adresár (home directory), ktorý poskytuje priestor, kde si môže užívateľ ukladať svoju prácu, podobne 
	ako Moje Dokumenty v systéme Windows. Keď chce užívateľ inštalovať software, alebo vykonávať systémové zmeny, 
	musí vložiť potrebné root-ovské heslo, čo mu umožní spúšťať určité programy ako root.
	<br>Vonkajšia bezpečnosť zahrňuje požiadavky z vonkajšieho prostredia počítača, ako napríklad prihlásenie na pripojenej konzole, 
	alebo nejaký druh sieťového spojenia.
	<br>Hlavným prvkom bezpečnosti sú hardvérové zariadenia známe ako firewally. Na úrovni operačného systému existuje množstvo 
	softvérových firewallov, tak isto ako aj antivírových programov. Väčšina moderných operačných systémov obsahuje softvérový firewall, 
	ktorý je implicitne zapnutý. Môže byť nastavený tak, aby púšťal, resp. zastavil premávku na sieti 
</ul>	
<h2>Obslužné programy</h2>
Sú pomocné programy, nadstavby operačného systému, ktoré možňujú elegantne riešiť operácie so súbormi, zabezpečia lepšiu ochranu (antivirové prog.) a pod.
Niektoré oper. systémy majú aj grafické rozhranie ako volitelnú nadstavbu (Linux) u iných (Win) je súčasťou jadra.
<br>Ich úloha teda je hlavne: 
	<li><font size="+1" color="Blue">organizovať dáta na pamäťových médiách</font> - OS musí zabezpečovať základnú prácu so súbormi
		<ul><li>vytváranie súborov
			<li>mazanie nepotrebných súborov
			<li>premenovávanie
			<li>archivovanie
			<li>kopírovanie, presúvanie  		
		</ul>	
		<li><font size="+1" color="Blue">poskytuje základné aplikácie</font> - hlavne na zobrazenie súborov ale aj na editáciu
		<ul><li>systémový editor (Notepad - Win, vi,joe - Unix, edit - Dos)
			<li>grafický editor - rastrový editor (Pain)
			<li>multimediálne aplikácie na prehratie zvuku, obrazu, videa, prípadne i nahrávanie
			<li>prehliadač html dokumentov  
		</ul>
	<li>diagnostika - OS vie skontrolovať svoje základné funkcie a v prípade zistenia problémov ponúkne liečebné nástroje
	<li>pomocníka-nápovedu-help</font> - každý OS by mal pomôcť užívateľovi pri problémoch s aplikáciou,
		hardware, alebo so správou systému.
</ul>		 			

<h3 class=main>Rozdiely DOS - Windows 98 - Unix</h3>
<table border="1" rules="rows">
<tr><th> <th>DOS<th> Windows 98 <th>UNIX
<tr><td>grafické prostredie<td>nie<td>áno<td>áno
<tr><td>multitasking<td>nie<td>áno<td>áno
<tr><td>viacužívatelský systém<td>nie<td>čiastočne<td>áno
<tr><td>sieťové služby<td>nie<td>čiastočne<td>áno
<tr><td>podpora DOS aplikácií<td>áno<td>áno<td>nie
<tr><td>dlhé názvy súborov<td>nie<td>áno<td>áno
<tr><td>rozlišuje malé a veľké písmená<td>nie<td>nie<td>áno
</table>

</body>
</html>
